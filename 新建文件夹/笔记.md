### 《规中指南》



#### 屯蒙

> 以年言之，冬至后六日为屯，六日为蒙；以月言之，初一日子至巳为屯，午至亥为蒙；以人身言之，天癸才生曰屯，山下出泉曰蒙。



#### 精气神

> 本根之本，元精是也。精即元炁所化，故精炁一也。以元神居之，则三者聚于一矣。



#### 坎离交媾

夫坎离交媾，亦谓之小周天，在立基百日之内见之，水火升降于中宫，阴阳混合于丹鼎，云收雨散，炁结神凝，见此验也



### 《五篇灵文》



#### 母炁子炁

先天之炁，母炁也。后天之炁，子炁也。

母炁，天炁也。子炁，人炁也。



### 《口诀勾玄录》



#### 比喻设像，不过得药光景

古人一切比名喻象，不过想象得药成丹光景，心神开朗，志气 清明中，大约有似于此耳，其实非真有也，学者须善会之。试观天 地清空一气，虽有烟云横塞，风雷震响，究有何声色哉?人之修炼， 无非效天地之法象，顺造化之自然，有何景象?如谓实有物事横亘于 中，要皆后起之尘缘，殊非我本来之面目寂然湛然天然自然者焉。 生们切勿以虚为实，认假作真，一如天宇之不以清空为实，反将云 烟等等幻形幻色为天，岂不大错乎哉?吾师恐生们不悟，水中明月、 镜中昙花，虽有实无，恍惚似之，倘刻舟求剑，其不为魔魅牵引而去者鲜矣!果深造有得，非但影响俱亡，形声尽灭，即所谓虚空一气 亦无之焉。不然，一有所着，则所知有限，一有所形，则所限有方，断不能出有入无、千变万化而莫测也。    



#### 修行不一定一世成就

若欲修 成九转，又未可以岁月计者。胡碌碌庸流，不知道为乾坤大道，人 为宇宙真人，或有法会偶逢，而一世竟成者；或有因缘不遇，而数 世始成者；或有重修数劫，历遇良缘，而功德未圆，性情多僻，势 将成而又败，竟败而无成者?甚矣!大道之奥，未易几也。    



#### 本性于觉心

本性一见，又要有个觉心，照而不照，不照而照，此即主宰常 存。昔人谓主人翁是也。有此主宰，炼丹可成；无之，犹一家无主， 焉能兴得起家来?此个主翁，实为炼丹之主帅。至于本性，是炼丹之 丹头。但起初即欲本性发见，浑沦无际，浩淼无垠，万不能得。只 要一个泰然无事，心地清凉，有点趣味就是。若欲清清朗朗，浩浩 渊渊，大无外，小无内，则必火候到时，方有此鸿鸿蒙蒙无可端倪 之一候。惟于尘缘稍不沾滞，推得开，放得下，即是性见，炼丹有 本矣。    



#### 降伏此心

下手之初，此心未必即能降伏、洞照如神。只要此心不走作， 不昏迷，能为我家主宰，不为外物所夺而去，这即是此心常在，为 我炼丹之主矣。诸子此时尚在阴阳之交，还须立起志气，扶持真阳， 抑制群阴，久之阳欲进而不能遽进，阴欲退而不肯遽退，所以有如 痴如醉之状。盖以阳虽能主，而阴犹未卸驾也。吾故教诸子不要除 思虑、屏气息太为着紧，紧则又动后天阴气，必不能耐久焉。    



#### 性光

吾常言下手兴功，莫如人之眼目。盖目者，神之光也。学人每 每好贪外光显呈于双眸之前，以为金光焕发即修真之效验。岂知天 道贵收而不贵发，人道又何独不然?古仙云：“太阳流珠，尝欲去人，逆而纳之，则金华内蕴矣。”    

顷刻间气机蓬蓬勃勃，直觉天地内外一气流通贯注，到此性 地初圆，谓之性阳生。然在后天而论，则为性光见，以先天大道而 言，此为精阳生。    



#### 见性之后，天地无不包含

至人心一静，又如冰融雪化于不知不觉中，忽 然现出一线灵光，非但人不及知，而己亦不自觉，斯时万境澄澈， 片念不生，觉得天地万物无不自我包罗，古今万年无不自我贯注。 此即孟子养浩然之气，至大至刚，以充塞乎两大之间者是。    



#### 修性还须修命

即有究心性之源，明造化之妙，又不知性为气 体，气为性用，无性则命无由生，无命则性无所立。漫说尽性即可 至命，须知立命乃可了性。彼徒存性，不能立命，每见气动而神随， 究不能断夫情欲，神游而气散，更不能逃夫生死。由此言之，修性 大矣，而炼命尤急焉。虽然，今之炼命者，但闭目静坐，冥心寂照， 徒守离中阴神，不采坎中阳气。倘念动而神驰，长生且不可得，安 望不入轮回?又况徒事空静，死守阴神，全无一点阳气，眼前即无生 机，安望死后为神?虽有神境通、宿命通、他心通、天眼通、天耳通 之五灵，究皆阴神，而神未人气，气未归神，阴阳未合，神气不交， 息有出入，神亦变迁，心虽有入定之时，只是强定之阴神，终未炼 成不动之阳神，而生死难保，轮回种子尚在。如此修炼，又与凡夫 何异哉?    



斩断羁绊，修炼丹道



#### 性功圆满，方传命功

况人性学未至，一片私心所炼之精气神皆是 后天污浊之物，不惟无益，且必邪火焚身。是以仙家不肯轻泄于人， 必其人三千功、八百行圆满，然后与之谈玄说法    



#### 斩断牵缠，专心修道

吾师当年学道，还不是家人父子夫妻羁绊萦回，不能一时斩断。 常将日月已逝一想，不由人不着忙，于是割不断的亦且割去，因而 一心一德，得成金玉之丹。使当时因因循循，今日不丢，明日不舍， 日夜为儿孙打算，哪知无常一到，欲再留世上以为修炼之学，万不 能矣。然亦非教尔生忍心割去也，是教生等勿似世俗庸人，朝朝暮 暮总为撑家立业，以为后人计，趁此年华未逝，务将那为后人忧虑 之心换作为我修性炼命之用，不痴痴呆呆去管儿孙事业。况儿孙自 有儿孙福，何苦痴心妄想空作无益之事哉?总要自家明白自家的事， 莫待西山日落，茫茫然犹人宝山之人空手而回，真可哀也!    

生等此心扫得干净，将来修炼大丹亦易成耳。如闲思杂虑往复 萦回，即使勤勤修炼，亦难得真火真药。生等须知，欲起情生，急 忙坐镇中庭。若待欲炽情浓，虽有昆吾宝剑，亦难拔其根株也，惟 有撒手成空，全身放下，若无事者然，得矣。切不可与之相敌，亦 不容妄为采取。吾今所示，切中生等之病，莫以为老生常谈而忽之。 请从今日始，将一切恩爱情欲，牵缠留恋，一刀割断，不许一丝一 忽横亘于中，即数月之间亦大有效验。然亦非教生等绝俗离尘，毫 不与人事也。须知身在尘俗，心在道德，处欲无欲，居尘出尘，此 方是圣人。大道所患者，立志不坚，不能常常具一觉照之心以了照之耳。若能常常了照，在在提防，无论视听言动，处闹处喧，皆不 离乎方寸，未有不日充月盛，积而至于美大化神之域。不然，古来 仙真多矣，鲜有离尘独处者，且更多家贫、亲老、妻幼、子弱者， 何以亦能成仙耶?只是一念不纷，用力不怠而已。此为最上上乘之修 炼出世法，仍不离人世法者焉。    



#### 去欲无需存理

此二法门，一去私欲于无形无象之际，一去私伪于有作有为之 间，正是儒者动静交修、内外兼养之道。如此去欲，方能克去气质 之偏、物欲之累。否则，但止观不持戒，但持戒不止观，此中人为 之伪、外来之私，恐不能净尽无遗也。如此欲去即理存，犹云消即 日现，不必于遏欲之外又加一番存理功夫。若再加之以存理，是加 以后起之私识心，反把本来一点无声无臭无作无为之真空妙有障碍 矣。今之学人多于去欲之外又加存理，所以明明天光日色当空了照， 如如自如，了了自了，而一动知觉之识神，亦犹太空本空，而又以 浮障浪烟遮蔽太空。若此者，虽与妄心恶心迥别，然其障蔽太空则一而已。以故终身学道，究之一事来前，不能应酬得恰好至当，或 当事而退缩，或临事而躁迫，种种滋伪了不能除，般般恶习究常时 在，无怪乎真性不见，恶念难除，以至于求道而不能得道也。此岂 不辜负一生心血哉? 总之，性本虚也，一旦清净自如，即见性矣。心本灵也，一旦 光明觉照，洞达无碍，即明心矣。于此心明性见之后，着不得一毫 思议想象，惟有顺其天然自然而已矣。生等若未臻此神化之境，一 旦此心空洞，此性圆明，而养之未深，调之未熟，稍纵即逝，又不 妨振顿精神，提撕唤醒。《书》曰：“人心惟危，道心惟微。惟精惟 一，允执厥中。”此十六字之心传，皆不无提撕唤醒之力也。虽然， 着提撕唤醒四字，亦是疵病。不善会通微意，又不免于提撕之外加 一提撕，唤醒之外加一唤醒，又若浮云之障太空一般也。吾为生等 示一要诀：心神若昏而不觉，不妨提之唤之。然亦惟一觉照、一常 醒而已矣。一觉之外，不容再觉，一醒之后，不容再醒。此为不二 法门，用功真际。    



#### 神气相交以止念

夫人思虑营营，自堕母胎而 后，已为气质之性拘蔽，不能如太初之全无事事。及知识甫开，嗜 好一起，而此心此神憧憧往来，朋从尔思，已不能一刻之停止矣。 于此而欲使有思无思，有念无念，非百倍其功不能。且徒止之，未必即能至于无思无虑，而况念起一心，止念又一心，不惟无以止息 其心，且纵此心而纷驰者多矣。此又将何以处之?惟有以神入于丹田， 纳气会于规中，此即水火交而为一。 到得水火既济，两不相刑，则神之飞扬者不飞扬，气之动荡者 不动荡，即是止念之正法眼藏也。到有事应酬，我惟即事应事，因 物而施，称量为予，务令神气之相交者仍然无异于其初，断不使外 边客气夺吾身之主气，其功不过些些微微以一点神光觉照之，不使 气离神、神离气，即止念矣。不然，一念起而随起之，一念灭而随 灭之，起灭无常，将有止之不胜止者。似此之不止，更甚于克制私 欲之功多矣。何也?盖神气一交，浑然在抱，即得本来真面。真面现 前，即正念现前，那一切邪私杂妄自不能干，任他千奇百怪、遗大 投艰，我惟守我本来，还他外至，斯又何恶于事物之烦哉?    



#### 修出效验不能自满

生果能止念，则心神 自宁，慧光日生，切莫存一自得之念，只觉我之所修了无一得，纵 有寸长，都是几经阅历许多辛苦得来，一旦失却，前功尽废。故曰： “学如不及，犹恐失之。”有此一念，自然常操常存，不识不知而顺 帝之则矣。否则，忽焉而得，得即欣喜；忽焉而失，失即忧虑。此 个欣喜忧虑之念，即打散我之神气也。    



#### 玄关在将开未开之时

人欲修大道，成金仙，历亿万年而不坏，下手之初，不可不得 其根本。根本为何?即玄关妙窍也。夫修真炼道，非止一端，岂区区 玄关妙窍可尽其蕴哉?盖天有天根，物有物蒂，人有人源，断未有无 始基而能成绝大之功、不朽之业者。试观天地未开以前，固阗寂无 闻也；既辟而后，又浩荡无极矣。谓未开为天根乎?茫荡而无着，固 不可以为天根。谓已辟为天根乎?发育而无穷，亦不得指为天根。是 根究何在哉?盖在将开未开处也。又观人物未生之时，固渺茫而无象 也。既育以后，又繁衍而靡涯矣。谓未生为本乎?溟漠而无状，固不得以为人物之本。谓既育为本乎?变化而靡穷，亦不得视为人物之本。 是本果何在哉?亦在将生未生时也。欲修大道，可不知此一窍而妄作 胡为乎?    



#### 离中真阴， 坎中真阳

遍阅众物初生，无不同此一点真精，成象而成形。我又何以知 众物之生有同然哉?以此空窍之中，真气积累，久则玄关开而真精生 焉。要之，恍是光之密，惚是几之微。 离中真阴，是为恍惚中之物； 坎中真阳，是为杳冥中之精。学者必知之真，而后行之至也。    



####  运周天筑基

当其神气初交，但觉氤氲之气自涌泉穴一路直上，久久温养， 便觉浑身上下气欲冲天，此正当运河车时也。我于是以意引导，凝 而不散，犹如筒车之中有个定心木，于此安稳，不偏不倚，而车自 旋转不息矣。然人身之气原是周流不息，又何俟人引导为哉?不知有 生后，此窍已蔽塞不通，若不了照而管束之，犹恐游思杂念参人其 中，阳气当升者不升，阴气宜降者不降，升降不定，阴阳失常，则 天地不交，而万物不生，适成晦蒙否塞之天也。迨至运之上顶，为 归之极处，即为阴之初生。降至黄庭，归炉封固，杳无踪迹，恍如 我前此未动未炼之时一般。是为一周。于此又再养之，若有动时又 炼，静而养，动而炼，如此循环不已，基址可筑矣。    



#### 神气交则炉鼎立

夫匡廓 者何?即神气交，又即炉鼎立是也。炉鼎一立，然后再以阴阳神火慢 慢烹煎，忽焉神融气畅，人于恍惚杳冥。此即窍中生气人之时也， 又即世人所谓健忘是也。不是空空神气之交，而有一点清净神丹在 内。古云：“心者，万事之枢纽，必须忘之而后觅之。”忘者，忘其妄心也。觅者，觅其真心也。真心之见，必从忘后而乃见。生等能 于此辨白得清，又何患真药之不生，而灵胎之不结也哉?此的的真传， 从古仙真少有道出这个妙谛。吾念生学道心苦，故将此玄机指出， 以后方有把握    



#### 真意二用，即戊己二土

凡人苟当私欲甚炽、血气将衰之候，不先从极动之处，渐而至 于静地，则人心不死，道心不生，凡息不停，真息不见。惟动极而 静之际，忽来真意以主持之——此意属阴，谓之己土——少焉恍恍 惚惚，阴阳交媾，大人杳冥之境，似梦非梦，似醒非醒，于此定静 之中，忽觉一缕热气，混混续续，气畅神融，两两交会于黄房之间， 将判未判，未判忽判，此即真铅现象。心花发露，暖气融融，元神 跃跃，不由感触，自然发生，斯乃玄关兆象、太极开基也，惟用一 点真心发真意以收摄之。此意属阳，为戊土——其实一意，不过以动静之基分为戊己之土而已。盖玄牝未开，混沌之中有此真意为主， 即无欲观妙之意，谓之阴土。及玄牝开而真机现，即有欲以观其窍， 谓之阳土。一为无名天地之始，一为有名万物之母。    



#### 真阴真阳与元气

所谓两重天地者何?即先天后天是。所谓两个阴阳者何?即如打 坐时，必向后天色身上有可以为依傍者下手。夫一呼一吸，即阴阳 也；阴阳原一气，一气散而为阴阳，此凡阴凡阳也。学人打坐，必 先调外呼吸，以引起真人元息。调外呼吸，必先以意为主。孟子曰： “志，气之帅也。”古仙云：“若要修成九转，先须炼己持心。”可知 正心诚意为修炼之本也。调此呼吸，以目了照于丹田中，以息下入 阴矫，提起阴蹻之气上人黄庭，又以息引起绛宫之阴精下会丹田， 此亦凡阴凡阳也。久之阴精与阳气两相交融，凝于丹田土釜之中， 自然阴精化为真阳之精，凡气化为真阴之气，蓬蓬勃勃充周一身， 此即真阴真阳，与元气不相远也。诸子要知元气本无形状，其蓬蓬 勃勃者，亦是真阴真阳之气，非天然元气。若谓天然元气，去道远矣。要知此中安闲恬静者，即是元气来归，不离阴阳，亦不杂阴阳。 吾师示生每坐一次，务要有安然天然自得光景，方见本来面目，不 可执着元气竟如一物可也。吾师传玄至此，可谓抉透精微，挖出心 肝与诸子看，生须着实行持，如董子“正其诣不谋其利，明其道不 计其功”可矣。至于有效无效，毫不期必以为喜忧，庶几近之。    



#### 动而生阳，静而生阴

不得太极无极之真，焉得玄牝现象?如曰有之，亦幻而不实。夫 修丹之要在玄牝，玄牝乃真阴真阳混合而为太极者也，但未动则浑 沦无迹耳，故曰无极。由无极而忽然偶动，即太极动而生阳，静而 生阴，一动一静互为其根。此阴阳气机之动静，即万物之生成肇焉。 大修行人将神气打成一片，于此而动，是太极之动，神与气两不相 离也；于此而静，是太极之静，神与气自成一致也。其曰“坎离交 而生药，乾坤交而结丹”，亦无非此真阴真阳之动静为之，亦无非此 太极圆成之物致之。    



#### 凡铅凡汞，坎离交与乾坤交

学人欲修性命，先明铅汞。古云：“汞是我家固有之物，铅乃他 家不死之方。”若但言心性，无从捉摸，古仙真借名为汞。此个汞非 他，乃心中之灵液——从涕唾津精气血液，后天所生阴滓物中，加 以神火下照久久，化为至灵之液。此个灵液，元性所寄。盖以本性 原来真常清净，不染纤尘，与太空等。非从后天色身所有之精，用 起文武火，加以神光了照，则灵液不化，灵性无依。 故炼丹之士，必先炼精化气，所谓“此精不是凡精，乃是玉皇 口内涎。”玉皇比心也，心中真液即涎也。既得精生汞化，由是灵液 下降坎宫，真阳亦复上升，交会于黄庭土釜，我以神气凝住于此， 久之真铅从此蓬勃氤氲而有象，此即所谓“得药”也。然灵液即真 水，真水即汞也，真阳即真气，真气即铅也。汞为精，铅为气，二 者皆后天有形有象之铅汞，只可顺而生男育女，不可为长生大药。 必从此汞之下降，铅之上升，会合中宫，凝神调息，片刻间兀兀腾 腾，如雾如烟，如潮如海，才算是真铅，可为炼丹之本，所谓坎离 交而得药是也。于是运起阳火阴符，逆从尾闾直上泥丸。泥丸久积 阴精，与我这点真铅之气，配合为一，即所谓“乾坤交而结丹”是 也    



#### 真意

此时急当采取，若稍迟晷刻，又起后天知觉之私，不堪为金丹 之药矣。此个机关，总要于万缘放下，一念不起时，急以真意寻之， 方得真清药物。总要静之又静，沉之又沉，于无知无觉时，寻有知 有觉处，庶乎得之。既曰一念不起，又何事用意去寻?岂不是有意去 寻，又落后天识神乎?殊不知此个真意，如种火然，不见有火而火在，不过机动而神随，自然之感触有如此者。若谓真属有意，则落 于固执。若谓真果无意，又堕于顽空。此在有意无意之间，学人当 自会之。《易》曰“寂然不动，感而遂通”是也。    



#### 胎息

人欲炼神，离不得此元气。夫以气之精爽者，为我之元神；气 之重浊者，为我之形体。欲得元神长住，日见精纯，至于六通具足， 必须采清空元气敛之于身心之内，久久烹炼，秽浊之体变换纯阳之 躯。此气是何如之灵哉!故曰灵阳是也。然欲采外来灵气，务先空其 心，绝无翳障，而后天地元气得以入之，且人之胎息与此元气合一。 胎息究在人身，是有形之气，非至灵之神，不比先天未兆、气即神神即气也。又须知人之神在于两目之光，此光超日月，出三界，逃 却生死轮回。故人受胎之初，先生两目；其死也，亦先化两目。故 眼光落面，万古长夜。学者欲炼元神，离不得先炼两目。炼目之法， 不外垂帘以养神而已，调息以养气而已。生等河车未动，不妨用此 二者之功可也。    



#### 千经万卷，不过神气二字

总之，丹道千言万语，不过神气二字，始而神与气离，我即以 神调气，以气凝神，终则神气融化于虚空，结成一团大如黍米之珠， 悬于四大五行不着之处，一片虚无境象。是即“打破太虚空，独立 法王身”是也。而其功总不外性情二字，始而以性和情，继则以情归性，到性情合一，现出本来法身，即返本还原，复吾生身受气之 初是。虽然，还未到无上上乘之妙境也。    



#### 龙虎未交与已交

“劝君逢恶须行善，若要争强必损伤。”诚哉其可畏。其机势甚 危，而其心不可不临炉审慎也。生既明得此旨，永无倾泄之患焉。 虽然，此行河车之法，当如是耳。若一概施之于守中，气机未畅， 心神未宁，一以纯任自然之法行之，则神气安能打成一片，有何药 物可采哉?此必于玄关初现之时，肾气上升，心液下降，用起数息之 武火，不许一念走作，一息纷驰。如此紧催慢鼓，鼓动橐籥机关， 然后凡息方停，真息始见，人心乃死，道心乃生。否则慢说自然， 必无自然也。故曰虽有生知之圣人，亦必下困知勉行功夫始得。古 云：“西山白虎正猖狂，东海青龙不可当。两手捉来令死斗，化成一 块紫金霜。”又曰：“降龙须要志如天，伏虎心雄气似烟。痴蠢愚人 能会得，管教立地作神仙。”此种武火，施之于龙虎不交、水火不济 之时则可，若行河车，则已龙吟虎啸，夫唱妇随，于此仍用此个法， 则又恐迫逐真气散乱。孟子云：“如追放豚。”既人其苙，又从而招 之，此大错矣。吾将全功毕露，生等须努力修持，以慰吾师之望焉。 切勿妄泄，自干罪咎。    



#### 凡父凡母与灵父灵母

生等行功至此，谅亦实实明得造端夫妇之语，非外面夫妇，乃 人身中夫妇也。诚能下手兴功，常常念及造端夫妇一语，始而以神 入气，即是以凡父配凡母。凡父凡母一交，则真铅生，即真阳出矣。 此中所生阳铅，是从坎中生出，阳即为灵父。迨气机壮旺，冲突有 力，从虚危穴起火，而上至泥丸，我于是凝神泥丸，温养阴精，即 以灵父配圣母，以阳铅配阴汞，以阳气制阴精，此为灵父圣母交而 产药。药非他，即久积泥丸之阴精，为神火一锻，则化为甘露神水， 此为灵液。自灵液下降，而心中灵性灵知即从此生矣，所谓气化液 也。再引入丹田，乾坤覆合，以神火温烹一番，灵液又化真气，久 久运转河车，千淘万汰，千烧万炼。灵液所化之气，即是先天乾元 一气。从此一动，即为外药生，由坤炉而起火，升乾首以为鼎，降 坤腹以为炉。炉起火，鼎烹药。自此一动一静，不失其时，则如顽 金久经锻炼，愈炼愈净，所谓百炼金刚化为绕指柔矣。如此采外药 以结内丹，久之外丹成，内丹亦就焉。    



#### 心中灵液与泥丸阴精

人果能凝神调息于方寸，一心不散，一息不出，犹天之气下， 地之气上，上下相融，自然成雨。精之生也，又何异是?只怕心不静 而息不调，上下不相混合，斯精所以日消也。至如心中灵液下降， 则无形色可见，而泥丸阴精化为甘露，此有可以窥者，但要勤修炼 耳。否则，着有着无，皆耗神者也。    



#### 真阴真阳用事

吾常言玄功无他，只是一个顺其自然可以尽之。然虽顺自然， 其间亦有旋转造化妙诀。即如下手之时，以坎下动气收入黄宫，与 离内阴精配合为一，此不是全无事事，如修性者之空空了照也，必 观诸阴蹻之下，绛宫之上，凝神于土釜，即是初步采取法程。及水 火相激，龙虎交争，忽焉真气冲冲，一阳微动，此即真阴真阳用事。 虽不可上下了照，然亦必视真阳上升，我以呼吸略为提之，真阴下 降，亦以呼吸略为收之，是为河车功法。古又云：“外药发生，在造 化炉中，不出半个时辰立地成就。内药发生，在自己身中，须待十 月圆足。”何以半个时辰即生外药?盖言水火相交，玄关窍开，即是外药生矣。此是最不易得者。但外药发生，金木相吞，水火相射， 分毫不可差忒。差忒则大药不能成就。此非别有一道也，以此外药 之生，必心纯意正，了无外驰，药才能生。若有一毫念起，即落后 天知识，元气又被打散矣。故曰：“白虎为难制之物，倘用之而不得 其法，必有噬人之患。首经为难得之端，倘求之而不失其时，必有 天仙之分。”此时切忌念动意驰，他如邪淫等心，更不待言矣。    



#### 外药来归，以化内之精气神

人能静定半时，了照气机，自然药归炉鼎，而升降上下，为内 药矣。虽然名为内药，其实皆一气也，不过在外时，纯是天然一气， 及引之入内，则有后天之精气神在，稍不同耳。然以外药来归，无 非欲化内之精神皆成先天一气，故必须十月之久方才圆足。尤要知 金水非火不上升，故必需内呼吸之神息。神息，即火也。丹非士不 凝，故必以我之真意为之布置调停。其实皆一道也，不过气机之初 动再动略有所分，在下在中在上各有一样。故丹经谓之“阳生采取， 药动河车”，皆自然之道，无非气机之大小有不同，而河车之大小亦 各别也。生等须以活法行之，得矣。若世人之概不言法者差，太沾 沾于法者亦差。我今所传，的是真正心法，非心诚好道，不得闻也。    



### 《圆峤内篇》

#### 定静中下手

修身妙道，全在定静中下手。学人炼己未纯，惟有此着功夫，稍能济事。兵家所谓出其不意，攻其无备时也。 当心地偶清之际， 吾则闭塞三宝，凝神调息。 内想不出， 外想不入。 此时欲念未发，有功即效。乘识神之未用，而可以见其真神矣。乘浊气之未扰，而可以养其真气矣。乘淫精之未播，而可以待其真精矣。一心专向，致虚极而守静笃，并可以认其玄关矣。 



### 《悟真篇三注》

路逢侠士须呈剑， 琴遇知音始可弹。     



道光曰：离外阳而内阴，坎外阴而内阳。以内阳点内阴，即成纯乾。金 丹在外来，是至阳之气，号曰丹，而结在北海之中。以法取来，点已阴 汞，化为纯阳。然后运水火抽添，总由我也。    



#### 内外火候

上阳子曰： 外火候， 有内火候， 古仙上圣， 丹经万卷， 不指火候者， 莫 敢泄天宝也。 仆今指出内外火候， 愿后来学人个个成仙也。 伯阳翁云： 三日月出庚， 外火候也。 崔公曰： 天应星， 地应潮， 外火候也。 纯阳翁 曰： 一阳初动， 中宵漏永， 温温铅鼎， 光透帘帏， 外火候也。 这般题出， 大似分明。 广成子曰： 丹灶河车休矻矻， 鹤胎龟息自绵绵， 内火候也。 仙 师诗曰： 谩守药炉看火候， 但看神息任天然， 内火候也。 未炼丹时， 最 难得者是外火候， 此有为作立基之事。 内火候则己得丹， 但任天自然， 乃大休歇， 大自在， 无为之功也。    



#### 十月抽添，阳火阴符

元珠有象逐阳生，阳极阴消渐剥形。

十月霜飞丹始熟，此时神鬼也须惊。    

道光曰：有象者，冬至则逐阳生而进阳火。夏至退以阴符，剥至十月， 还丹始熟。 

子野曰： 玄珠者， 药之象。 药不能自生， 须感阳气而生。 自微至著， 阳 极阴消， 十月数周， 大丹成就。 

上阳子曰： 此言内丹法象， 抽添温飬之事。《金丹大要》 书所言抽添温养工夫甚详    



#### 守城野战    

日月三旬一遇逢，以时易日法神功。 守城野战知凶吉，增得灵砂满鼎红。    

道光曰：太阳太阴一月一合，圣人则之。缩一日为一时。以月易日，以 日易时。守城则沐浴罢功，野战则龙虎交媾。神功者，进火之度。苟或 阴阳错乱，日月乖戾。外火虽动，内符不应。必要进火退水，知吉知凶， 旋斗历箕、暗合天度。自然灵胎密就，神鼎增辉也。    

上阳子曰： 一年十二度月圆， 明明有阳生之日； 一月昼夜三千刻， 刻刻 寻癸生之时。 野战则采铅， 守城唯温养， 要知凶吉， 方保成功 。    



### 《敲爻歌》

#### 一人得道，九祖超生

点枯骨 立成形 信道天梯似掌平 九祖先灵得超脱 谁羡繁华富与荣    



#### 寻烈士 觅贤才

寻烈士 觅贤才 同安炉鼎化凡胎 若是悭财并惜宝 千万神仙不肯来    

贫穷子 发誓切 待把凡流尽提接 同赴蓬莱仙会中 凡景熬煎无了歇    

真至道 不择人 岂论高低富与贫 且饶帝子共王孙 须去繁华锉锐分    

瞋不除 态不改 堕入轮回生死海 堆金积玉满山川 神仙冷笑应不采    



### 《指玄篇》

修仙不问男和女，炼药无拘富与贫。一念不差皆可作，我 知不是世间人。    